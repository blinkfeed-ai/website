# Umowa Licencyjna do korzystania z Blinkfeed.ai

## § 1 Definicje

Na potrzeby Umowy, następujące pojęcia i terminy będą miały znaczenie zgodne z podanymi poniżej definicjami, zapisane z wielkiej litery w celu podkreślenia, że jest to pojęcie zdefiniowane:

- **Abonament**: opłacone przez Licencjobiorcę, na rzecz Licencjodawcy, prawo do korzystania z Oprogramowania, przez czas określony, stanowiące podstawę do naliczania Opłaty Licencyjnej wybranej w trakcie rejestracji. Licencjobiorca, za korzystanie z usług odpłatnych, dokonuje zapłaty z góry, za każdy okres rozliczeniowy świadczenia dostępu w wysokości wskazanej w Cenniku. Okres rozliczeniowy odpowiada okresowi, na który zamawiana jest odpłatna usługa oraz liczony jest od dnia zawarcia Umowy.

- **Aktualizacje**: wszystkie nowe wersje Oprogramowania i elementy dodatkowe (upgrade, update), w tym nowe funkcjonalności, programy korekcji błędów, poprawki, rozszerzenia funkcji, oraz inne modyfikacje, które Licencjodawca udostępnia Licencjobiorcy w okresie trwania Umowy bez uiszczania dodatkowej opłaty.

- **Cennik**: publikowana na stronie internetowej https://blinkfeed.ai/#pricing informacja, określająca dodatkowe warunki Umowy oraz kwotę Abonamentu w odniesieniu do poszczególnych wariantów udzielnej licencji (wybranego pakietu). Cennik stanowi integralną część Umowy.

- **Konto Licencjobiorcy**: konto utworzone w trakcie rejestracji w związku zawarciem Umowy i umożliwiające korzystanie z Oprogramowania oraz bezpośredni kontakt z Licencjodawcą. Utworzenie konta nie jest warunkiem koniecznym do korzystania z Oprogramowania. Użytkownik może skorzystać z logowania przy użyciu zewnętrznego dostawcy (Microsoft, Google).

- **Licencja**: uprawnienie udzielane przez Licencjodawcę Licencjobiorcy uprawniające do korzystania z Oprogramowania na warunkach określonych niniejszą Umową.

- **Licencjodawca**: zamiennie „Blinkfeed" reprezentowany przez osobę fizyczną, Wojciecha Daniło ... oraz Macieja Mikołajka ...

- **Licencjobiorca**: strona zawierająca niniejszą Umowę z Licencjodawcą, która zakupuje Licencję na Oprogramowanie.

- **Opłata Licencyjna**: opłata, jaką z tytułu korzystania z Oprogramowania na podstawie Umowy zobowiązany jest dokonywać Licencjobiorca, naliczana zgodnie z Cennikiem.

- **Oprogramowanie**: autorskie oprogramowanie pod nazwą Blinkfeed dostarczone przez Licencjodawcę wraz z niniejszą Umową. Blinkfeed to zaawansowane narzędzie do zarządzania pocztą elektroniczną oparte na sztucznej inteligencji, zaprojektowane w celu optymalizacji produktywności. Umożliwia użytkownikom przeglądanie zwięzłych podsumowań całych wątków e-maili, priorytetyzację pilnych wiadomości oraz filtrowanie nieistotnych e-maili. Blinkfeed oferuje jednoczęściowe dostosowane odpowiedzi, semantyczne filtrowanie spamu oraz zdolności automatyzacji. Integruje analizę kalendarza i bazy wiedzy, aby usprawnić propozycje odpowiedzi, znacząco redukując czas poświęcony na korespondencję e-mailową.

- **Polityka Prywatności**: dostępny na https://blinkfeed.ai/ dokument regulujący stosowane przez Licencjodawcę sposoby przetwarzania danych osobowych, które Użytkownicy Oprogramowania mogą podać w związku z nawiązaniem współpracy z Licencjodawcą.

- **Prawo Autorskie**: ustawa z dnia 4 lutego 1994 roku o prawie autorskim i prawach pokrewnych.

- **Serwis**: serwis internetowy prowadzony przez Licencjodawcę pod URL: https://blinkfeed.ai/. którego właścicielem jest Licencjodawca.

- **Strony**: łącznie Licencjobiorca i Licencjodawca.

- **Umowa**: oznacza niniejszą umowę licencyjną wraz z jej załącznikami.

- **Użytkownik**: osoba upoważniona przez Licencjobiorcę do korzystania z Oprogramowania (osoba, która uzyskała od Licencjobiorcy dostęp do Oprogramowania).

## § 2 Przedmiot umowy

1. Przedmiotem Umowy jest udzielenie Licencjobiorcy przez Licencjodawcę bezterminowej, niewyłącznej, nieprzenoszalnej, nieograniczonej terytorialnie i niezbywalnej Licencji na korzystanie z Oprogramowania do użytku wewnętrznego Licencjobiorcy, zgodnie z warunkami określonymi w Umowie i na czas trwania Umowy.

2. Udzielenie Licencji na Oprogramowania następuje odpłatnie. Zakres Licencji w wybranym przez Licencjobiorcę wariancie określa szczegółowo Cennik („Pricing") opublikowany przez Licencjodawcę i stanowiący integralną część Umowy.

3. Licencjodawca oświadcza i zapewnia, iż posiada wyłączne i pełne majątkowe prawa do Oprogramowania stanowiącego przedmiot niniejszej Umowy, z zastrzeżeniem praw wynikających z użycia technologii i usług stron trzecich (m.in. Google Analytics, OpenAI, Stripe). Licencjodawca zapewnia, że korzystanie z tych technologii jest zgodne z ich licencjami i regulaminami oraz że prawa do Oprogramowania nie są obciążone żadnymi innymi prawami osób trzecich, a rozporządzanie nimi nie jest w żaden sposób wyłączone lub ograniczone.

4. Na podstawie Umowy Licencjobiorca nabywa jedynie prawo do korzystania z Oprogramowania w zakresie określonym Umową i nie uzyskuje praw na zasadzie przeniesienia autorskich praw majątkowych w rozumieniu Prawa Autorskiego (w całości lub w części).

## § 3 Oświadczenia stron

1. Licencjodawca oświadcza, że:
   
   a. jest twórcą Oprogramowania i z tego tytułu przysługują mu do niej prawa autorskie wynikające z ustawy Prawo Autorski (osobiste i majątkowe).

   b. Oprogramowanie chronione jest polskim Prawem Autorskim, porozumieniami międzynarodowymi o prawie autorskim oraz innymi powszechnie obowiązującymi prawami o ochronie prawa własności intelektualnej.

   c. jest uprawniony do udzielenia Licencji w zakresie opisanym w niniejszej Umowie, a także, że korzystanie z Oprogramowania w zakresie określonym Umową, nie narusza praw autorskich twórców Oprogramowania.

   d. Oprogramowanie jest samodzielnym i oryginalnym utworem w rozumieniu przepisów ustawy o prawie autorskim i prawach pokrewnych oraz nie narusza praw własności intelektualnej osób trzecich, z wyjątkiem technologii i usług stron trzecich (np. Google Analytics, OpenAI, Stripe) używanych zgodnie z ich licencjami. Licencjodawca oświadcza, że jest uprawniony do udzielenia Licencji na korzystanie z Oprogramowania w zakresie określonym niniejszą Licencją oraz że korzystanie z Oprogramowania zgodnie z warunkami Licencji nie narusza praw autorskich osób trzecich.
   
   e. zobowiązuje się zapewnić, że osoby uprawnione z tytułu osobistych praw autorskich do całości lub części Oprogramowania, nie będą wykonywać takich praw w stosunku do Licencjobiorcy w sposób, który uniemożliwiałby pełne korzystanie z Oprogramowania przez Licencjobiorcę lub inne uprawnione podmioty.

2. W razie skierowania przeciwko Licencjobiorcy roszczeń przez osoby trzecie z tytułu naruszenia przysługujących im praw autorskich - w wyniku korzystania przez Licencjobiorcę z Oprogramowania w zakresie określonym przez niniejszą umowę - Licencjobiorca zawiadomi o tym fakcie niezwłocznie Licencjodawcę, który zobowiązuje się do przejęcia powyższych roszczeń.

3. Licencjobiorca oświadcza, że:
   
   a. zobowiązuje się przestrzegać postanowień przepisów ustawowych i wykonawczych obowiązujących na terenie Rzeczpospolitej Polskiej.

   b. bez wyraźnej, pisemnej zgody Licencjodawcy nie ma prawa wykorzystywania Oprogramowania w celu stworzenia produktu konkurencyjnego.

   c. nie będzie podejmował też, bezpośrednio lub pośrednio, jakichkolwiek działań naruszających prawa autorskie Licencjodawcy.

   d. zobowiązany jest dołożyć najwyższej staranności, aby chronić i zabezpieczać Oprogramowanie przed nieuprawnionym dostępem do niej przez osoby nieuprawnione.

   e. powiadomi Licencjodawcę o wszelkich przypadkach dostępu lub wykorzystywania Oprogramowania przez jakąkolwiek nieupoważnioną osobę, o których Licencjobiorca poweźmie wiadomość.

## § 3 Ograniczenia Licencji

1. Nabycie Licencji na Oprogramowanie przez Licencjobiorcę nakłada na niego obowiązek przestrzegania postanowień niniejszej Umowy, Polityki Prywatności oraz innych odrębnych uzgodnień Stron.

2. Licencjobiorca zobowiązany jest do korzystania z Oprogramowania na użytek własny, wyłącznie zgodnie z jej przeznaczeniem i funkcjonalnościami, a także w sposób zgodny z przepisami powszechnie obowiązującego prawa oraz dobrymi obyczajami.

3. Zabrania się Licencjobiorcy i Użytkownikom mającym dostęp do Oprogramowania jakiegokolwiek modyfikowania, deasemblacji i kopiowania Oprogramowania w części lub całości.

4. Licencjobiorca podpisując Umowę i otrzymując tym samym prawo do korzystania z Oprogramowania i jakichkolwiek jego elementów towarzyszących, nie posiada praw do Oprogramowania na podstawie obowiązujących przepisów ustawy o prawach autorskich i pokrewnych.

## § 4 Zawarcie umowy

1. Warunkiem korzystania z Oprogramowania jest:
   
   a) zaakceptowanie warunków niniejszej Umowy oraz Polityki Prywatności – co następuje, przed pierwszym uruchomieniem Oprogramowania na urządzeniu Licencjobiorcy (brak ich akceptacji uniemożliwia korzystanie z Oprogramowania);

   b) dokonanie przez Licencjobiorcę rejestracji za pośrednictwem strony internetowej Licencjodawcy prowadzącej do utworzenia Konta Licencjobiorcy.

2. Opłacenie Abonamentu za pośrednictwem platformy Stripe.

3. Udzielenie Licencji następuje w momencie spełnienia warunków, o których mowa w ust. 1 powyżej i rozpoczęcia korzystania z Oprogramowania przez Licencjobiorcę / Użytkownika.

4. Korzystanie z Oprogramowania oznacza w szczególności jego uruchomienie, ładowanie, używanie, pobranie, uzyskanie dostępu lub inne jego użycie lub uzyskiwanie korzyści z Oprogramowania.

5. Licencja udzielana jest w zakresie pełnego, odpłatnego korzystania z programowania zgodnie z postanowieniami Umowy.

## § 5 Obowiązywanie Umowy

1. Umowa zostaje zawarta na czas określony zgodny z zakupionym Abonamentem, a dalsze korzystanie z Oprogramowania będzie możliwe po zakupie Licencji na dalszy okres abonamentowy.

2. Umowa zachowuje moc prawną do momentu jej rozwiązania.

3. Po upływie czasu określonego w ust. 1 powyżej, Umowa ulega rozwiązaniu albo w przypadku uiszczenia stosownej Opłaty Licencyjnej jest przedłużana na dalszy okres abonamentowy.

4. Przedłużenie Licencji obciążone jest Opłatą Licencyjną na zasadach wskazanych w Umowie.

## § 6 Zakres odpowiedzialności Stron

1. Licencjodawca nie ponosi odpowiedzialności za poprawność ani dokładność danych generowanych przez oprogramowanie oparte na modelu OpenAI GPT-4o. Użytkownik korzysta z danych wygenerowanych przez OpenAI na własne ryzyko i odpowiedzialność.

2. Korzystając z Oprogramowania, Użytkownik akceptuje warunki licencyjne dotyczące wszelkich zintegrowanych technologii i usług stron trzecich - Google Analytics, OpenAI, Stripe. Użytkownik zobowiązuje się do przestrzegania warunków licencji tych usług.

3. Licencjodawca nie gwarantuje, iż Oprogramowanie spełni wymagania Licencjobiorcy lub że Oprogramowanie będzie działało bez przeszkód.

## § 7 Przetwarzanie danych osobowych i Polityka Prywatności

1. Licencjodawca przetwarza dane osobowe podane przez Licencjobiorcę zgodnie z obowiązującymi przepisami prawa oraz Polityką Prywatności.

2. Przetwarzanie danych osobowych przez Licencjodawcę ograniczone jest do:
   
   a) Nazw użytkowników i adresów e-mail;

   b) Informacji o płatnościach;

   c) Informacji o adresie IP, systemie operacyjnym użytkownika i o lokalizacji (aproksymacja danych geograficznych);

   d) Danych e-email.

3. Dodatkowo, Licencjodawca ma prawo przetwarzania danych użytkowania i interakcji użytkownika z Blinkfeed, które zbierane są za pośrednictwem Google Analytics w celach analitycznych i polepszenia jakości usług.

4. W ramach zachowania bezpieczeństwa treść e-maili przechowywana jest lokalnie na urządzeniu Użytkownika, a nazwy użytkowników i adresy e-mail przechowywane są w bazie danych Redis Cloud.

5. Licencjodawca wdrożył odpowiednie środki techniczne i organizacyjne w celu ochrony danych, w tym szyfrowanie, kontrolę dostępu i prowadzi regularne oceny bezpieczeństwa.

6. Licencjodawca zastrzega, że dane służące do zarządzania pocztą elektroniczną oraz przygotowania sugerowanych odpowiedzi, nie będą użyte do treningu modelu GPT-4o po stronie OpenAI.

7. Wszystkie zasady gromadzenia i przetwarzania danych osobowych zawarte są w Polityce Prywatności, dostępnej pod następującym adresem: https://blinkfeed.ai/privacy

8. Podanie przez Licencjobiorcę danych osobowych jest dobrowolne, przy czym podanie niektórych danych jest niezbędne do prawidłowego funkcjonowania Oprogramowania.

9.  Licencjobiorca ma prawo dostępu do treści przetwarzanych danych osobowych oraz do kontroli przetwarzania danych, w tym do uzupełnienia, uaktualnienia, sprostowania danych osobowych oraz ich usunięcia.

10. Licencjodawca przestrzega odpowiednich przepisów dotyczących ochrony danych, w tym RODO, CPRA, LGPD i FADP.

11. Licencjodawca zastrzega okresowe aktualizowanie Polityki Prywatności. W sytuacji wprowadzenia zmian, Licencjodawca zobowiązuje się poinformować Użytkowników o wszelkich zmianach poprzez opublikowanie nowej Polityki Prywatności na swojej stronie internetowej. Użytkownicy powinni regularnie sprawdzać stronę internetową oraz Politykę Prywatności w celu zapoznania się z ewentualnymi zmianami.

12. Administratorem danych osobowych Licencjobiorców jest Licencjodawca. Licencjodawca nie jest natomiast administratorem innych danych osobowych przechowywanych przez Licencjobiorcę za pośrednictwem Oprogramowania.

## § 8 Sublicencja

1. Licencjodawca zastrzega brak możliwości udzielenia sublicencji Licencjobiorcy.

## § 9 Wynagrodzenie

1. Z tytułu korzystania przez Licencjobiorcę z Oprogramowania w okresie objętym Licencją, Licencjodawcy przysługuje wynagrodzenie (Opłata Licencyjna).

2. Licencjodawca zamieszcza na stronie internetowej w formie Cennika („Pricing") informację o obowiązującej cenie Licencji na Oprogramowanie. Poszczególne zakresy funkcjonalności Oprogramowania w ramach typów odpłatnych Abonamentów, jak również wysokość opłat uiszczanych za wybrane okresy użytkowania Oprogramowania wskazane są w Cenniku.

3. Opłata Licencyjna płatna jest w wysokości i na zasadach określonych w wersji Cennika aktualnej w momencie zawierania Umowy (w tym przedłużania Umowy) oraz pobierana od Licencjobiorcy na poniższych zasadach:
   
   a) płatna z góry, za wybrany przez Licencjobiorcę okres rozliczeniowy w ramach Abonamentu;

   b) realizowana przy użyciu form płatności wskazanych w Umowie i Polityce Prywatności;

   c) po dokonaniu wyboru systemu płatności elektronicznej, strona Internetowa Licencjodawcy przekierowuje Licencjobiorcę na właściwą stronę internetową operatora danego systemu płatności w celu dokonania zapłaty tytułem Opłaty Licencyjnej;

   d) Licencjodawca wystawi fakturę VAT z tytułu wykupienia Licencji - faktura VAT wystawiona i doręczona będzie w formie elektronicznej na wskazany w trakcie rejestracji adres e-mail na kwotę z Cennika odpowiadającą wybranemu pakietowi w ramach Abonamentu; po dokonaniu płatności Licencjodawca umożliwi Licencjobiorcy korzystanie z Oprogramowania;

   e) Opłata Licencyjna jest bezzwrotna;

   f) Licencjobiorca upoważnia Licencjodawcę do wystawiania faktur VAT bez podpisu odbiorcy;

   g) za datę dokonania zapłaty uznaje się datę uznania rachunku bankowego Licencjodawcy;

   h) Opłata Licencyjna może być uiszczana również za pośrednictwem płatności cyklicznych pozwalających na opłacanie Abonamentu w sposób zautomatyzowany - płatności cykliczne zostaną uruchomione na zasadach wskazanych na stronie Internetowej pod warunkiem wybrania takiej opcji przez Licencjobiorcę i wyrażenia przez Licencjobiorcę zgody na pobieranie środków z wskazanej przez niego karty płatniczej;

   i) operator płatności – Stripe - ponosi wyłączną odpowiedzialność z tytułu nieprawidłowości w funkcjonowaniu systemu płatności oraz niewykonania lub nienależytego wykonania obsługi płatności w ramach dokonywanych przez Licencjobiorcę płatności za Licencję.

4. Licencjobiorca ma obowiązek informowania Licencjodawcy o wszelkich zmianach danych potrzebnych do wystawienia faktury z odpowiednim co najmniej 14 dniowym wyprzedzeniem od daty zaistnienia zdarzenia powodującego zmianę, pod rygorem skuteczności doręczenia faktury w oparciu o posiadane przez Licencjodawcę dane.

5. Nieuiszczenie Opłaty Licencyjnej (kolejnej Opłaty Licencyjnej w ramach przedłużania Umowy) jest równoznaczne z zablokowaniem dostępu do używania Oprogramowania, aktualizacji Oprogramowania i wsparcia technicznego, do czasu wpłaty Opłaty Licencyjnej.

## § 10 Zakres Licencji

1. Licencjobiorca ma prawo do korzystania z oprogramowania Blinkfeed.ai na urządzeniach osobistych i służbowych zgodnie z warunkami niniejszej Umowy.

2. Licencjobiorca może instalować i uruchamiać oprogramowanie na swoich komputerach i urządzeniach mobilnych.

3. Licencjobiorca może synchronizować swoje e-maile z oprogramowaniem oraz przetwarzać części e-maili przez OpenAI w celu generowania odpowiedzi.

4. Licencjobiorca może za pośrednictwem Oprogramowania zarządzać swoją pocztą elektroniczną w celu optymalizacji produktywności, w zakresie przeglądania zwięzłych podsumowań całych wątków e-maili, priorytetyzacji pilnych wiadomości oraz filtrowania e-maili.

5. Licencjobiorca może integrować analizę kalendarza, aby usprawnić propozycje odpowiedzi, znacząco redukując czas poświęcony na korespondencję e-mailową.

6. Licencjobiorca może automatyzować wysyłanie wiadomości zwrotnych, follow-upów, odpowiadać na powtarzające się pytania oraz organizację e-maili.

7. Licencjobiorca ma możliwość przeglądania i zatwierdzania wszystkich działań automatyzacji przed ich uruchomieniem, aby uniknąć wysłania przypadkowych wiadomości.

8. Dane dotyczące użytkowania Oprogramowania mogą być zbierane i analizowane za pomocą Google Analytics w celu poprawy jakości usług.

9. Licencjobiorca dodatkowo zobowiązuje się:
    
   a. zabezpieczyć Oprogramowanie przed dostępem do niej przez nieupoważnione Osoby Trzecie;

   b. współdziałać z Licencjodawcą w zakresie potrzebnym dla ochrony praw autorskich do Oprogramowania;

   c. korzystać z Oprogramowania zgodnie z jej przeznaczeniem;

   d. niezwłocznie powiadomić Licencjodawcę o niezgodnym z Umową wykorzystaniu Oprogramowania, o wszelkich naruszeniach oraz podejrzeniach naruszenia praw autorskich do Oprogramowania przez jakikolwiek podmiot a także o wszelkich nieprawidłowościach, usterkach, błędach w działaniu Oprogramowania, a także do podjęcia w dobrej wierze współpracy z Licencjodawcą w procesie eliminacji tychże nieprawidłowości;

   e. nie angażować, ani nie uczestniczyć z jakąkolwiek osobą trzecią w nieautoryzowanym wytwarzaniu, zwielokrotnianiu, dostarczaniu, przekazywaniu ani używaniu fałszywego, pirackiego lub nielegalnego oprogramowania w jakikolwiek sposób związanego z Oprogramowaniem (w tym powstałego na jego bazie).

   f. nie dokonywać jakichkolwiek zmian, uzupełnień, adaptacji lub przeróbek, dalszych tłumaczeń, odtwarzań (reverse engineering), dekompilowań, deasemblowania i łamania kodu źródłowy Oprogramowania.

   g. nie dokonywać czynności mających na celu stworzenie w oparciu o Oprogramowanie programów komputerowych o podobnym jak Oprogramowanie przeznaczeniu lub funkcji.

   h. nie używać w stosunku do Oprogramowania wirusów, robaków, koni trojańskich i innych kodów i instrukcji mających na celu zniekształcenie, usunięcie, uszkodzenie, deasemblację Oprogramowania.

   i. nie usuwać, nie zakrywać ani nie zmieniać informacji o prawach autorskich.

   j. nie wykorzystywać w jakikolwiek sposób znaków towarowych Licencjodawcy ani innych znaków towarowych umieszczonych w Oprogramowaniu. Wszelkie znaki towarowe, w tym nazwa oraz logo Oprogramowania podlegają ochronie prawnej na podstawie właściwych powszechnie obowiązujących przepisów prawa. Licencjobiorca bez uprzedniej pisemnej zgody Licencjodawcy, ani innych właściwych podmiotów nie jest uprawniony do utrwalania, zwielokrotniania lub rozpowszechniania dóbr niematerialnych, o których mowa w zdaniu pierwszym powyżej, w całości lub w części jakimikolwiek środkami i w jakiejkolwiek formie.

10. Licencjodawca uprawniony jest do kontroli zgodności korzystania przez Licencjobiorcę z Programu z warunkami Umowy, w szczególności może żądać dostępu do miejsca lokacji Oprogramowania.

11. Licencjodawca uprawniony jest do powierzania wykonywania Umowy osobom trzecim.

## § 11 Wymagania techniczne

1. Korzystanie z Programu wymaga posiadania urządzenia z dostępem do Internetu. Preferowane wymagania techniczne do prawidłowego korzystania z Programu: System operacyjny Windows 10 lub nowszy lub macOS 14 lub nowszy lub Linux, gdzie licencjodawca informuje iż nie testował wsparcia dla tej platformy i nie ponosi odpowiedzialności za ewentualne błędy w działaniu programu, monitor i karta graficzna: zgodne ze standardem XGA, minimalna rozdzielczość 1024x768 16bit, mysz lub inny manipulator oraz klawiatura.

## § 12 Aktualizacje

1. Licencjodawca w trakcie okresu obowiązywania Umowy, może dostarczyć Licencjobiorcy aktualizacje Oprogramowania. Licencjobiorca przyjmuje do wiadomości, że Oprogramowanie może także automatycznie pobierać aktualizacje i je instalować.

2. Aktualizacje, o których mowa w ust. 1 powyżej, mają na celu wyłącznie ulepszanie, modernizowanie oraz rozwój Oprogramowania i mogą mieć formę programów poprawiających defekty, ulepszonych lub nowych funkcji, lub zupełnie nowych wersji Oprogramowania.

3. Licencjobiorca wyraża zgodę, aby całość lub część każdej aktualizacji, o których mowa w ust. 1 powyżej, była instalowana automatycznie bez podejmowania jakichkolwiek działań ze strony Licencjobiorcy lub też zobowiązuje się do podejmowania takich działań w razie potrzeby.

4. Każde dodatkowe lub nowe składniki Oprogramowania przekazane w ramach aktualizacji, o których mowa w ust. 1 powyżej, stanowią integralną część Oprogramowania i podlegają postanowieniom niniejszej Umowy.

## § 13 Rozwiązanie umowy

1. Po upływie czasu trwania Abonamentu, Umowa ulega rozwiązaniu.

2. Po rozwiązaniu Umowy, przypadku uiszczenia kolejnej stosownej Opłaty Licencyjnej, Licencja jest przedłużana na dalszy okres abonamentowy.

3. Licencjobiorca może w każdym momencie rozwiązać Umowę poprzez powiadomienie Licencjodawcy o swojej decyzji w formie pisemnej (e-mail) pod rygorem nieważności. Wówczas, Licencjobiorca może korzystać z Oprogramowania do końca danego okresu rozliczeniowego. Po jego upływie nie zostanie pobrana kolejna płatność.

4. W przypadku naruszenia przez Licencjobiorcę któregokolwiek z postanowień niniejszej Umowy ulega ona rozwiązaniu i nie powoduje po stronie Licencjodawcy jakichkolwiek obowiązków (w szczególności nie skutkuje zwrotem Licencjobiorcy Opłaty Licencyjnej).

## § 14 Postanowienia końcowe
1. W sprawach nieuregulowanych w niniejszej umowie stosuje się przepisy ustawy o prawie autorskim i prawach pokrewnych oraz kodeksu cywilnego.
2. Wszelkie zmiany i uzupełnienia umowy wymagają formy pisemnej pod rygorem nieważności.
3. Ewentualne spory wynikające z niniejszej umowy będą rozstrzygane przez sąd przez sąd powszechny właściwy miejscowo dla siedziby Licencjodawcy.
